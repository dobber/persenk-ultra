Екипът доброволци трябва да се знае предварително и да е готов за отпътуване към мястото на пункта в светлата част на деня. Доброволците трябва да са преминали задължителен инструктаж от организаторите на събитието.

# Структура:
- Отговорник на пункта
- Радиолюбител
- Шофьор на високопроходим автомобил
- Медик
- Доброволци

# Права и задължения на екипа от доброволците:

Отговорника на пункта трябва да е човек, който поне веднъж да е бил на такова събитие и да познава из основи правилата за неговото провеждане. Трябва да е отговорен и да е запознат с това, че ще отговаря за имуществото на пункта, подчинените му доброволци и всички състезатели, които ще преминат през подчиненият му пункт. Отговорника на пункта е пряко подчинен на организаторите на събитието или на лице на което са делигирани права от същите. Всичко свързано с пункта от неговото изграждане до неговото закриване, работата на доброволците, посрещането и изпращането на състезателите са отоговорности на отговорника на пункта. При усмотрение на отговорника,по съвете на медика на пункта и свързване с кумуникационият център състезател може да бъде спрян от състезанието или помолен да не продължава ако това застрашава него или други състезатели и доброволци  

Необходим инвентар и документи:
- Двустранен приемо предавателн протокол за предаденото имущество за нуждите на пункта.
- Екипировка за изграждане на пункт
- Провизии за доброволците и състезателите
- Списък на всички доброволци с техните имена, телефони и друга важна инфромация.
- Списък на всички състезатели записани за състезанието с техните имена, телефони, състезателни номера и друга важна информация.
- Списък с имена и телефони на всички организатори на събитието.
- Готова таблица за приемане и изпращане на състезателите.

Радиолюбителя на пункта трябва да е запознат с правилата за предаване и приемане на информацията за състезателите. Начина на приемане и предаване на информация между различнете пунктове и синхронизирането на иформация за състезателите по трасето. Той е пряко подчинен на отговорника на пункта. Всяка информация се предава директно към комуникационният център и се синхронизира за предишният и следващият пункт. Необходим инвентар и документи:
- Портативна или мобилна радиостанция с резервна батерия и необходими аксесоари за зареждане и непрекъсната работа по време на цялото състезание.
- Подходяща антена съобразена с главната и резервните честоти за предаване и приемане.
- Списък с главна и резервни честоти за предаване и приемане на информация
- Списък с имената, позивните, телефонните номера и друга важна информация на всички останали радиолюбители на останалите пунктове и комуникационния център.
- Списък с имената и състезателните номера на участващите състезатели.

Шофьора на високо проходимият автомобил трябва да има дълъг стаж в управляването на такъв тип автомобил извън пътя и в пресечена местност. Трябва да познава изцяло своя автомобил и неговите възможности. Да е умел водач както през светлата част на деня така и през тъмната. Да не предприема рискови и застращаващи действия, които могат да наранят него, екипът от доброволци и състезателите. Трябва да е запознат много добре с изградената структура на пункта и да се съобразява с заповедите на отговорника. Преди тръгване на акция по спасявнето на бедставащ състезател трябва информацията да е стриктно синхронизирана с комуникационният център и организаторите на събитието. Необходим инвентар и документи:
- Високо проходим и изправен автомобил с всички необходими пособия за управлението му в пресечен терен.
- GPS трак на трасето на състезанието и околната местност.
- Навигатор или резервен шофьор
- Мобилна радиостанция в автомобила с подходяща антена съобразена с главната и резервните честоти за предаване и приемане. Ако в автомобила няма радиостанция то при ситуация в колата трябва да присъства главният радиолюбител или негов заместник за да има постоянна връзка с пунктовете и главният комуникационен център
- Списък с имената, позивните, телефонните номера и друга важна информация на всички останали радиолюбители на останалите пунктове и комуникационния център.
- Списък с главна и резервни честоти за предаване и приемане на информация
- Медик с чанта или пакет за оказване на първа помощ.
- Изправна осветителна система при нощни акции.

Медикът на пункта трябва да е добре подготвен както материално така и с познания за даване на първа помощ в пресечен терен. Трябва да познава изцяло анатомията на човека и какво се случва с тялото на състезателите по време на дълги и изморителни маратони. Трябва да умее да разпонава различните видове травми, хипотермия, обезводняване и всички симптоми и травми, които може да се получат при тежки натоварвания. При неуспех за справяне със създала се ситуация трябва максимално бързо да потърси помощ от друг медик или да поиска спешна евакуация на пострадалия.  Необходим инвентар и документи:
- Раница или чанта за първа помощ.
- Допълнителна екипировка за даване на първа помощ съобразена с терена и околната среда по време на събитието.
- Списък на всички състезатели записани за състезанието с техните имена, телефони, състезателни номера и друга важна информация свързана с тяхното здравословно състояние и предишни травми.
- По време на акция било то в пункта или по трасето медика трябва да има постоянна връзка с комуникационният център и останалите медици от другите пунктове. Ако към него не може да бъде прикрепен радиолюбител то самият медик трябва да има радиостанция или телефон за да предава постоянно какво се случва.

Доброволците са на терен по собствено желание но трябва да се съобразяват с заповедите и инструкциите на отговорника. Трябва да са запознати със структурата на събитието и неговите нужди. Доброволците отговарят изцяло за пункта и неговото добруване. Техни задължения са:
- Изграждането и подреждането на материалната база.
- Обезопасяване и почистване на терена около пункта.
- Подготовка и разпределение на провизиите за пункта и състезателите
- Поддържане на огън ако е нужен.
- При нощни състезание поддържането на винаги топла вода за чай и подкрепителни напитки.
- Записване на пристигналите и отпатували състезатели в списък.
- След завършаване на състазанието прибиране на имуществото и почистване на терена.

# Построяване и обезопасяване на пункт

Пунктът трябва да е изграден и готов за състезателите минимум 3 часа преди старта на състезанието. Целият екип от пункта или част от него трябва да са на терен и да започнат изграждането.

## Стъпки за изграждане:

Основна шатра със страниците (това се прави с цел ако времето се влоши целият наличен инвентар да бъде на сухо и лесно да се разпредля по площта на пункта.)
- Изпъване на платнището максимално за да се предотврати събирането на вода при евентуални валежи в джобове.
- Блокиране на краката на шатрата с минимум един брой колче
- Изпъване допълнителните обтегачи на шатрата с колчета и обезопасяването им със сигнала лента за да се предотврати евентуално спъване на доброволци или състезатели
- Оглеждане на терена за сухи и надвиснали клони, които могат да компрометират цялостта на шатрата

Изграждане и обезопасяване на огнище ( това се прави единствено ако състезанието ще се провежда и през тъмната част на денонощието.)
- Изчиствне на суха трева от и около самото огнище (минимум 1 метър в диаметър около огнището)
- Преподреждане на защитната стена от камъни или създаването на нова
- Събирането на достатъчно дърва съобразени с продължителността на събитието.
Поддържането на нормален огън без рискове за пожари
- По възможност да се събират само паднали дървета и да се избягва сечта на млади и живи дървета.

Разпъване на допълнителните палатки за нощуване на доброволците и такива за почивка на състезателите.
- Изпъване на платнището максимално за да се предотврати събирането на вода при евентуални валежи в джобове.
- Блокиране на краката на шатрата с минимум един брой колче
- Изпъване допълнителните обтегачи на шатрата с колчета и обезопасяването им със сигнала лента за да се предотврати евентуално спъване на доброволци или състезатели
- Оглеждане на терена за сухи и надвиснали клони, които могат да компрометират цялостта на шатрата
- Палатките трябва да се намират на достатъчно и безопасно разстояние от огнището и дървета.

Подготяване и обезопасяване на бензинов агрегат за нуждите на пункта.
- Да се избере и обезопаси място за агрегата като се изчисти земята и с подготви рамка за покривало в случай че времето се развали.
- Достатъчно количество гориво за времето на събитието.
- Преди да се предаде агрегата на отговорника на пункта да се изпробва дали е изправен.
- Достатъчно дълги разклонители
- Енергоспестяващи водозащитени осветителни тела с вазможност за монтаж в главната шатра и околни дървета (минимум 3 броя тела с резервни крушки)
- Найлонови здрави пликове и тиксо за обесопасяване на разклонителите от влага.
- Поне двама доброволци от пункта трябва да могат да оперират с агрегата.

Маси, столове и походни легла трябва да са готови преди идването на първия състезател. Масите трябва да са разположени под главната шатра и заредени с продукти предназначени за състезателите. В зависимост от времетраенето на състезанието продуктите трябва да се разпредлят правилно. Столове и леглата за отмора трябва да са поставени така, че да не пречат на състезателите и доброволците.

Провизии и посудата трябва да са готови и проверени преди състезанието. Храната и водата са под надозра на отговорника на пункта и той отговаря за тяхното разпределение. Водата трябва да бъде поставена на сянка и достатъчно близо до главната шатра за да е по дръка. Храната трябва да се прецезира и да не се подготвя цялата наведнъж. Също така трябва да бъде подредена и обесопасена от насекоми и животни. Посуда за готвене, варене на чай, газови котлони и други трябва да е готова, почистена и заредена за старта на състезанието.

Приключване и сабаряне на пункт. Всичко от пункта трябва да се прибере и подреди за следващо събитие. Боклукът събран в пликове се извозва до контейнери. Огънят в огнището се залива с максимално количество вода, не позволяващо спонтатнното му пламване. Терена се оставя по възможност такъв както е бил намерен. След преминаването на последния състезател доброволците обхождат трасето поне по 1 км в двете посоки за да проверят и почистят от боклуци изхвърелени от състезателите.


# Екипировка на доброволците.

Всеки доброволец отговаря както за собствената си така и за поверената му от организаторите екипировка и материална база. Доброволците трябва да са добре потговтени и екипирани по време на събитието.

## Минимум екпировка на доброволците:

- Дрехи съобразени с времето на провеждане на състезанието плюс резервни
- Високи обувки ли ботуши
- Не по-малко от 2 чифта чорапи
- Лична аптечка
- Шапка и очила
- Раница която да събира цялата екипировка
- Спален чувал ако ще се нощува на терен
- Палатка ако ще се нощува на терен
- Лична посуда за хранене
- Минимум два източинка на светлина фенер и челник с резервни батерии
- Лек дъждобран


## Минимум екипипировка на Радиолюбител

- Всичко от “Минимум екпировка на доброволците”
- Радиостанция плюс резервена по възможност
- Резервна батерия или захранване
- Добра антена съобразена с релефа
- Пособия за писане и водене на бележки


## Минимум екипировка на Медик

- Всичко от “Минимум екпировка на доброволците”
- Медицинска чанта или раница
- Превързочно материали
- Бинтове 8 и 10 см широки
- Стерилни марли 5 и 10 см.
- Ластични бинтове
- Лепенки
- Лепенка на ролка за прикрепяне на по големи рани
- Стерилни бандажи за по тежки рани
- Парамедик ножица
- Почистване и дезинфекция
- Йодасепт течен
- Йодасепт мазеви
- Банка стерилен разтвор
- Еднократни кърпички за локално почистване
- Не стерилни ръкавици
- Стерилни игли и зпринцовки
- Бебешка пудра против подсичане
- Други допълнителни
- Шина за обездвижване
- Спасителни фолиа
- Изстудяващ спрей
- Триъгални кърпи за обездвижване

Като цяло това са минимум нещата, които препоръчвам като екипировка и пособия. Според мен е задължително ако се обособи отделна група постоянни доброволци да се направят подходящи еднодневни тренировки и обучения за да се знае всичко. Всичко останало което може да се добави в последствие ще се реши на последващи срещи.

С уважние,
Любомир Марчев (duvi)
